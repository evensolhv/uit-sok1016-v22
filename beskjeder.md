## Torsdag 27. januar


Seminarene til SOK-1010 for uke 5 er publisert. Se [timeplan.uit.no](timeplan.uit.no) for tidspunkt. Vi må fordele oss på tvers av grupper. Jeg har lagt til en modul i Canvas-rommet til SOK-1010 som heter "Velg seminargruppe." Gå inn der og rediger siden etter de angitte instruksjonene. Takk!


## Tirsdag 25. januar


Jeg har ikke publisert noen tidspunkt for oppstart på seminarene. Det er fordi jeg venter fortsatt på avklaring fra ledelsen om hvorvidt det blir tillatt med fysisk undervisning i februar. Hvis jeg ikke får svar snart vil jeg sette de første seminarene opp fysisk slik at dere kan få planlagt. Takk for tålmodigheten!


## Fredag 14. januar:


i) UiT har kommet med oppdaterte smittevernsregler. Det blir digital undervisning ut januar. Fra februar av planlegger jeg å undervise fysisk. 

ii) De som tar SOK-1016 skal **ikke** bestå eksamen i SOK-1010. Jeg beklager feilinformasjon, dette var en misforståelse fra min side. Dere blir altså kun vurdert på mappeinnlevering.   


## Torsdag 13. januar:

i)    Administrasjonen er i gang med å gi studentene i SOK-1016 tilgang til fellesrommet til SOK-1010. Der får dere tilgang til videoforelesninger og mye annet innhold. I mellomtiden kan dere kikke på et [hefte](https://www.dropbox.com/s/qlh9vo171ldm4yb/hefte.pdf?dl=0) jeg lagde i fjor, med øvingsoppgaver til matematikken. 

ii)   For studentene i SOK-1016 blir det **ikke** oppstartsmøte fredag 14. januar, som det tidligere har stått på timeplan.uit.no. Det var en feil.   

iii)  Øvingene i SOK-1010 vil begynne i uke 6 og bli avholdt omtrent annenhver uke. De vil typisk dekke to kapitler i pensum. Med mindre reglene for smittevern endres vil disse bli undervist fysik. 
